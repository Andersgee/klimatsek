---
templateKey: blog-post
title: Nyköping först med digital koldioxidbudget
date: 2020-11-29T07:11:50.391Z
description: Nyköpings kommun har skaffat koldioxidbudget. Man sällar sig därmed
  till det 30-tal kommuner som upprättat en lokal koldioxidbduget som ett led i
  sitt klimatarbete. Nyköping är dessutom första kommun att lansera verktyget
  Climate Visualizer på sin hemsida – och därmed först i Sverige med en digital
  Koldioxidbudget.
featuredpost: true
featuredimage: /img/nyköping-dubbel5.png
tags:
  - nyköping
  - koldioxidbudget
---
![Nyköping först med digital koldioxidbudget](/img/nyköping-dubbel5.png "Nyköping först med digital koldioxidbudget")

Nyköpings kommun har skaffat koldioxidbudget. Man sällar sig därmed till det 30-tal kommuner som upprättat en lokal koldioxidbduget som ett led i sitt klimatarbete. Nyköping är dessutom första kommun att lansera verktyget Climate Visualizer på sin hemsida – och därmed först i Sverige med en digital Koldioxidbudget.

2017 upprättade Järfälla som första svenska kommun en lokal koldioxidbudget. För beräkningarna stod Uppsala Universitet (UU). Sedan dess har intresset för lokal koldioxidbudgetering vuxit snabbt och idag har ett 30-tal kommuner, samt ytterligare ett antal regioner upprättat koldioxidbudgetar. 

#### Klimatsekretariatet i samarbete med Uppsala Universitet

Under 2018 gav Klimatsekretariatet ut sin första rapport, En nationell klimatkarta, där vi pekade på behovet av att bryta ner IPCC:s globala koldioxidbudget till lokal nivå och kommunicera innehållet till en bredare allmänhet. Vid samma tid hade Uppsala universitet dragit slutsatsen att deras arbete med koldioxidbudgetar behövde digitaliseras och att den lokala koldioxidbudgeten behövde gå från att vara en rapport till att bli ett levande “dokument” som uppdateras löpande och helst så automatiskt som möjligt i samband med att ny klimatstatistik publiceras. 

Efter att kontakter knutits mellan Uppsala universitet och Klimatsekretariatet under 2019 var samarbetet snart igång. \
–18 månader efter vårt första möte – nästan på dagen – lanserar vi nu världens första digitala lokala koldioxidbudget, berättar Anders Heggestad som är VD på Klimatsekretariatet och tilläger: – Därmed går den lokala koldioxidbudgeten från att ha varit en rapport till att också bli en molntjänst som uppdateras löpande och som såväl tjänstepersoner som invånare och näringsliv i en kommun kan ta del av och följa. 

#### Nyköping först ut

Världspremiären för den digitala lokala koldioxidbudgeten ClimateVisualizer sker alltså i Nyköping.– Nyköping får nu framförallt en unik och kontinuerligt uppdaterad överblick över hur lång tid man har på sig att fasa ut utsläppen för att efterleva Parisavtalet, säger Johan Eklöf, produktchef Klimatsekretariatet, och fortsätter:\
– Nu ska vi samarbeta med Nyköping och utveckla interaktiva tjänster i verktyget, som möter kommunen och andra användares behov. Redan nu har dock budgeten förstärkt kommunens klimatarbete. \
– Koldioxidbudgeten tydliggör för oss som arbetar i kommunen var vi behöver jobba och sätta in åtgärder, förklarar Maria Brantö, miljöstrateg på Nyköpings kommun. Det är också bra för alla som bor och verkar här att få en ökad kunskap om läget, då blir det lättare att agera, tillägger hon.